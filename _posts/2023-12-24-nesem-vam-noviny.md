---
layout: post
title: Nesem vám noviny
---

```
1. Nesem vám noviny, poslouchejte,
   z betlémské krajiny, pozor dejte.
   |:Slyšte je pilně a neomylně:| rozjímejte. 

2. Syna porodila čistá Panna,
   v jesličky vložila Krista Pána.
   |:Jej ovinula a zavinula:| plenčičkama. 

3. K němužto andělé z nebe přišli,
   i také pastýři jsou se sešli.
   |:Jeho vítali, jeho chválili:| dary nesli. 

4. Andělé v oblacích prozpěvují,
   narození Páně ohlašují,
   |:že jest narozen, v jeslích položen:| oznamují.
```
